<!DOCTYPE html>
<html>
<body> 
<title>AbdullahÇayır.com</title>> 
</body>

<head>
<h1> Merhabalar </h1>
<p>
Yolların uzun, göklerin yüksek, hayallerin çok olduğu bir zamanlar. Hiç bir beklenti, hiç bir arzu olmadan sonu gözükmeyen yollarda yürümek. Nereye gittiğini bilmeden ve sorgulamadan sadece gitmek. Görmek, hayran olmak ve yazmak. Sanırım gezgin olmak böyle bir şey. Günlerdir belki de yıllardır sadece yürüyorum. Nefes almak, su içmek gibi. Çok ilginç krallıkları ve çok ilginç diyarları gezdim. Gördüklerim ise her gün yenileniyor. Ne dün bugüne, ne de bugün düne karışıyor. Zihnimin derinlikleri özgür ve rahat. Tanıştığım insanlar benim için bir dost ve yoldaş. Beni görenler yolda yalnız olarak görebilir, ancak ben yüreğimdeki insancıklarla beraber yürüyorum. O yüzden zihnim diğer insanların aksine 'yalnız' değil de herkesten daha fazla özgür sanki. 

En sevdiğim şey güneş batarken dağların eşiğinde yürümek. Umursamazca gezen hayallerimi kontrol edemiyorum ve bu bana inanılmaz bir haz veriyor. Geçmişe gidiyorum ve yaşanmış öyküleri tekrar ve tekrar, daha önce hiç olmamış gibi tekrar yaşıyorum. Hayallerimi ne bulutlar tutabilir ne de gökyüzü. İçimde sessizliğin o güzel sesi kaplıyor her yeri. Zaman da su gibi akıp gidiyor.

En ilginci ise şudur ki bazen gittiğim yerlerdeki insanları hiç anlamıyorum. Tanımadığım hayatlar ve tanımadığım alışkanlıklar. Gözlerimizle konuşuyoruz sadece. Mesela yemeğe ihtiyacım olunca anlıyorlar ve ne getirmek isterlerse getiriyorlar. Uykuya ihtiyacım olursa da yeni bir ailem oluyor. 

Bazen kaldığım yerlerde yardım ediyorum yeni Anne ve Babama. Bir günlüğüne evlatları olsam ne olur ki? Önceki ailemden aldığım hediyelerin bir kısmını da onlara veriyorum. Eşyalarım bir doluyor ve bir boşalıyorum. O anda bana neyin var deseniz büyük ihtimalle hatırlayamam. Ya bir kaç parça eşyam veyahut bir hiçim var. Gerçi insanın asıl ihtiyacı nedir ki; ev, araba, iş mi? Yoksa sağlıklı bir iki nefes, biraz yemek ve birazcık da dinlenme mi? Bence ihtiyaçlar bu kadarla da yetebilirdi bzlere. Ama yetmedi. Sanırım bitmeyen arzularımızla ihtiyaçlarımızı karıştırıyor olabiliriz. 

Kaç dil biliyorum acaba? Saymadım. Belki tanıdığım her insan kadar dil biliyorumdur. Her insan bana göre bir lisandır. Sadece okumak lazım, belki de tanımak. Bu yüzden yanımda hep bir kaç kitap bulundururum. Ve gittiğim yerlerde kitaplarımı değiştiririm. Dillerini bilmesem de her dil ve her insan bana fısıldar aslında. Kim olduklarını, ne yaşadıklarını, amaçlarını..

Bir gün yoldan geçerken çocukların sesleri geldi. Sanki birisi oyun kurmuş ve diğerleride o hayal oyununu geliştiriyordu. Ne dediklerini çok iyi anlıyordum lisanlarını bilmesem de. Yanlarına gidip gülümsedim ve 'Bana da yer var mı çocuklar' dedim. Onlar da gülümsedi ve kıkırdadı, sanırım bu evet demekti. Oyunları devam ediyordu ve sanki ben hep buradaymışım gibi geliyordu. 
Anladığım kadarıyla bir geminin içindeydik ve dışarda çok şiddetli bir fırtına vardı. Kaptan herkese komutlar veriyordu. Ben ise boyum uzun olduğu için ufka bakmam gerekiyordu ve ben de oyuna kapıldım. "Fırtına yaklaşıyor" diye kaptana hararetle seslendim. Kaptan yelkenleri kapattı kumandayı ikinci kaptandan aldı ve diğerleri de sıkı sıkı tutunuyorlardı. Her yerden gelen sesler heyecanı iyice arttırdı  ve saatler süren heyecanın sonunda hepimiz yorgun bir şekilde çimenlere uzandık. Onlara başka ülkelerden aldığım oyuncakları gösterdim. Hayretle aldılar ve kurcaladılar. O kadar sevdiler ki tartışmaya başladı. Hemen ilginç neyim varsa çıkardım. İlgiyle kitapları karıştırdılar, değişik ve ne olduğunu tam olarak çözemediğim şeylerimle oynamaya başladılar. Hepsinde bir tebessüm ve merak vardı. Ve tüm eşyalarıma baktıktan sonra kalktılar. Bir şeyler fısıldadılar ve beni de kaldırdılar. 

Parkın arkasındaki açıklığa geldik, bir kulübe vardı. İçeriye geçtik ve ortak dilimizdeki hoş sohbete devam ettik. Biraz sonra, az önce giden üç dört çocuk geldi. Ellerinde yorgan yastık ve biraz yiyecek vardı. Demek sürprizleri buydu, hepsinin yüzü parlıyordu. Kocoman sarıldık beaber. Bana Titi diyorlardı, en ufak bir fikrim yoktu ama bu ismi benimsemiştim. Daha sonra öğrendiğime göre onların masallarında gezen sevimli bir maymun türüymüş. Sanırım saçlarım uzadığı için benzettiler.  

Ondan sonraki her gün geldiler. Günlerimiz oyunlarla ve birbirimize okuduğumuz kitaplarla geçiyordu. Ve sanırım kasabanın küçük maymunu ben olmuştum. Herkes selam veriyor ve bir şeyler anlatıyordu. O kasabada yüzlerce kişiyi tanımıştım ve ayrılamsı en zor olan ailem onlardı.

İki üç ıvır zıvırla girip kocaman bir valizle çıkmıştım. Bir yıllık yemeğim ve belimi bükecek kadar çok eşyam vardı. Fakat iki üç ay içinde kaldığım yerlere hediye olarak geri gitti. Her hangi bir beklentim ve her hangi bir hırsım yok benim. Sadece adam gibi yaşıyorum o kadar.

Çocuklarımdan öğrendiğim en önemli şey her varlığın bir şekilde benimle konuşabileceği idi. O uçsuz bucaksız hayal gücünde gezmek ve onların ilginç sorularını düşünmek gerçekten çok eğlenceliydi. Kimisi bu soruları saçma bulsada bunlar gerçekten olağandışı ve ilginçti. Normal ve sıradan şeylere yer yoktu hayallerimizde. Sadece özgürlük vardı en uzak düşlerimizde. Ve bende artık özgür bıraktım hayallerimi. Artık beni karanlıklara da atsalar zihnimi ve hayallerimin ışığını kimse söndüremez. Çocuklardan aldığım bu dersi yıllardır kullanıyorum ve fiziksel olarak gezdiğim yetmezmiş gibi bir de zihinsel olarak geziyorum. Şu ana kadar onlarca hayat yaşadım ve yolculuğuma devam ediyorum. İşte bu benim hikayem.
</p>
</head>

</html>
